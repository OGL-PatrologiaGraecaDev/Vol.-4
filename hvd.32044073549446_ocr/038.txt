
65 PREFATIO. 66
concessuri erant, ne vinum quidem solum adhiberi debere. Nullo sane illis obstabat anticipata opinio
quominus id faterentur; quamobrem Cyprianus statuit aquam solam adhiberi non debere, quomodo nec
vinum solum ; non quod metueret ne ejusmodi homines vinum solum offerrent ; non quod aquam aeque
ac vinum a Christo prmscriptam et ad essentiam sacramenti pertinere duceret, satis enim declaravit eam
ad mysticas signiﬁcationes adhiberi : sed quia haec comparatio ad vini necessitatem demonstrandam
apposita erat, et ex incommodis quas vino solo adhibito consequerentur, multo graviora consequi pate-
bat si aqua sola adhibeatur. Hinc quoties in hac epistola calicem mistum esse debere statuit, non id
proprie refert ad aquam, sed ad vinum, quod hi quos refellebat, omittebant.
Necessitatem vini longe aliter defendit Cyprianus. Demonstrat 1ο Scripturae testimoniis, ut aquam in
Baptismo, ita vinum in Eucharistia designari; 2° praeceptum Christi longe gravissimum violari, si vinum
omittatur. α Cum ergo, inquit (p. 107), neque ipse apostolus neque angelus de cmlo annuntiare possit aliter
aut docere praeterquam quod semel Christus docuit et apostoli ejus annuntiaverunt, miror satis unde hoc
usurpatum sit, ut, contra evangelicam et apostolicam disciplinam, quibusdam in locis aqua offeratur in
Dominico calice, qua). sola Christi sanguinem non possit exprimere. » Et p. 109 : ‹‹ Quod si nec minima de
mandatis Dominicis licet solvere, quanto magis tam magna, tam grandia, tam ad ipsum Dominicas passio-
nis et nostras redemptionis sacramentum pertinentia fas non est infringere, aut in aliud quam quod divi-
nitus institutum sit, humana traditione mutare? ›› 3° Ex hac divini instituti temeraria immutatione
quaenam incommoda consequi existimat Cyprianus? ‹‹ Calicem etenim, inquit (p. 106), sub die passionis
accipiens, benedixit et dedit discipulis suis dicens : Bibite ex hoc omnes. Hic est enim sanguis novi Testa-
menti, etc. Qua in parte invenimus calicem mistum fuisse quem Dominus obtulit, et vinum fuisse quod
sanguinem suum dixit. Unde apparet sanguinem Christi non offerri, si desit vinum calici; nec sacriﬁcium
Dominicum legitima sanctiﬁcatione celebrari, nisi oblatio et sacriﬁcium nostrum responderit passioni.
Passio est enim Domini, « ut ait (p. 109), ‹‹ sacriﬁcium quod offerimus. n Idcirco ergo ex Cypriano vinum
adhibendum in calice, quia cum Christus accepto vino dixerit : Hic est sanguis, etc., si aqua sola adbi-
beatur, aqua remanebit, nec jam offeretur Christi sanguis, non erit passio Domini sacriﬁcium nostrum, nec
idem offeretur quod in passione oblatum est. 4ο Commemorat etiam Cyprianus quot et quanta beneﬁcia
‹‹ e potato sanguine Domini et poculo salutari ›› pereipiamus, ut demonstret quam damnosum sit aquam
solam adhibere. Addit grande delictum esse de Christi « sanguine et cruore confundi,» nec jam eos posse
α propter Christum sanguinem fundere qui sanguinem Christi erubescunt bibere.» Jam vero facile
perspicitur quo sensu plebem, quo sensu sanguinem Christi in calice esse existimet Cyprianus. Plebis
cum Christo conjunctionem aquae cum vino conjunctione signiﬁcari docet; et, aqua omissa, Christi quidem
sanguinem oﬁ‘erri et passionem commemorari fatetur, sed tanem non leve incommodum fore si desit
plebis cum Christo conjunctio. At vero sanguinem Christi in calice esse declarat, quia Christus dixit :
Hic est sanguis, etc., nec jam, si sanguis desit, sacriﬁcium oﬁ‘erri possit et passio Domini celebrari;
quinetiam donis, quae sanguinem Christi potantibus promissa sunt, penitus defraudabimur.
XIV. — ns COMMUNIONE sua UTRAQUE srecra.
Quamvis Cyprianus sacriﬁcium sub utraque specie offerendum esse, idque a Christo institutum et prie-
scriptum esse contendat, non tamen communionem sub utraque specie necessariam judicabat, ut ex ejus
principiis et ex consuetudine illius aetatis perspici potest. Neque enim quaecunque Christus fecit in insti-
tutione sacramenti ea omnia instar legis observanda ducebat, sed ea tantum quae ad essentiam sacra-
menti pertinent. Nam, cum ei objiceretur Dominum post ccenam obtulisse, sic respondet (Ep. Lxm,
p. 109) : ‹‹ Numquid ergo dominicum post coenam celebrare debemus, ut sic mistum calicem frequen-
tandis dominicis oﬁ'eramus?Christum offerre oportebat circa vesperam diei, ut hora ipsa sacriﬁcii osten-
deret occasum, et vesperam mundi..... Nos autem resurrectionem Domini mane celebramus. ›› Cur ergo
prescriptum esse negat ut idem hac in re faciamus quod Christus fecit : in oblatione autem panis et vini
eum sacerdotem Christi vice vere fungi contendit, α qui id quod Christus fecit imitatur, et offert secundum
quod ipsum Christum videat obtulisse? » Ratio hujus rei ante oculos posita. Nihil refert ad naturam
sacriﬁcii, utrum mane an post coenam offeratur. Sed, si aqua pro vino offeratur, institutum a Christo
sacriﬁcium penitus evertitur, nec ejus passio celebratur, nec sanguis in calice offeretur aut bibetur, sed
aqua communis. Ex his principiis perspici potest quid de communione sub utraque specie senserit
Cyprianus. Necessariam et a Christo praeceptam credere non potuit, quippe cum ad essentiam sacramenti
non pertineat. Totum enim Christum sub utraque specie agnoscit Cyprianus, illius majestatem in calice
reveretur, eumque recessisse declarat e manibus hominis contaminati, in quibus loco Eucharistia cinis
inventus est.
Consentiunt antiquae Ecclesiae consuetudines cum ipsius ﬁde et doctrina, jam vidimus ex Cypriano exem-
plum puella ex solo calice communicantis, quam consuetudinem nemo nescit in Occidente usque ad
67-68 duodecimum saeculum perseverasse. Luce clarius est hanc puellam sub specie panis non commu-
nicasse; hanc enim historiam refert Cyprianus ut pateat in corpore atque ore violato Eucharistiam per»
manere non potuisse : at, si speciem panis antea sumpsisset, nullum prorsus miraculum, nulla Cypriani ratio
exstitisset. Attulimus etiam exemplum illius qui in manibus Eucharistia loco cinerem invenit : aliud exstat
