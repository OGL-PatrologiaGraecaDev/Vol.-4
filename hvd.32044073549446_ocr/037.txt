
63 D. PRUDENTII MARANI 64
recessisse. Si credita tunc non fuisset mutatio vini in sanguinem Christi, num, quasso, post ea
preces quibus Deus rogatur ut vinum faciat sanguinem Christi, nihil aliud jam nisi sanguis
Christi in calice agnosceretur? Nihil aliud profecto agnoscit Cyprianus sexcentis locis. Statuit adversus
eos qui aquam tantum in matutinis sacrificiis offerebant, indignum esse Christiano vereri « ne per sapo-
rem vini redoleat sanguinem Christi. Sic ergo, inquit, incipit et a passione Christi in persecutionibus
fraternitas retardari, dum in oblationibus discit de sanguine ejus et cruore..... Quomodo autem possumus
propter Christum sanguinem fundere, qui sanguinem Christi erubescimus bibere (p. l09) ? ›› Non solum
sanguinem vocat, sed etiam cruorem, et cum eo sanguine comparare non dubitat qui in venis nostris fluit.
Ait etiam, pag. 106ε ‹‹ Quomodo ad potandum vinum veniri non potest nisi botrus calcetur ante et
prematur, sic nos nec sanguinem Christi possemus bibere, nisi Christus calcatus prius fuisset et pressus,
et calicem prior biberet, in quo credentibus propinaret ‘l »
Quemadmodum Cyprianus communiones indignas detestatur, quia (ι sanctum Domini corpus ›› profana-
tur (p. 20), quia « vis infertur corpori et sanguini Domini, et in Dominum manibus et ore » delinquitur
(p. 186), quemadmodum Firmiliauus instar piaculi ducebat quod homines, ut ipsi videbatur, non baptizati
‹‹ usurpata temere communicatione contingant corpus et sanguinem Domini (p. 149), ›› sic gratim dona
quae ex Eucharistia percipi solent, ex corpore et sanguine Christi praesentibus repetuntur. Docet Cyprianus
milites Christi considerare debere ‹‹ idcirco se quotidie calicem sanguinis Christi bibere, ut possint et
ipsi propter Christum sanguinem fundere. ›› Hinc, cum, instante Galli et Volusiaui persecutione ,
communionem iis qui sub Decio lapsi fuerant, concedere decrevisset, indulgentiae hanc rationem reddit
in Ep. LIV, p. 78 : ‹‹ Nam quomodo, inquit, docemus aut provocamus eos in confessione nominis
sanguinem suum fundere, si eis militaturis Christi sanguinem denegamus? Aut quomodo ad martyrii
poculum idoneos facimus, si non eos prius ad bibendum in Ecclesia poculum Domini jure communica-
tionis admittimus‘? » Et in Ep. LXlll (p. 107) ‹‹ Calix Dominicus sic bibentes inebriat ut sobrios faciat,
ut mentes ad spiritalem sapientiam dirigat, ut a sapore isto smeulari ad. intellectum Dei unusquisque
resipiscat: et quemadmodum vino isto communi meus solvitur et anima relaxatur, et tristitia omnis
exponitur, ita epotato sanguine Domini e poculo salutari, exponatur memoria veteris hominis, et tiat
oblivio conversationis pristinae suacularis, et moestum pectus ac triste, quod prius peccatis augentibus
premebatur, divinm indulgentia: laetitia resolvatur. η Quidquid ergo docet Ecclesia catholica de mutatione
panis et vini in corpus et sanguinem Christi, quidquid animo hac fide imbuto observari potest, id Cypriani
menti impressum et insculptum fuisse perspicimus.
Objicit nobis editor Oxoniensis hunc locum ex Epist. Lxm : « Sic autem in sanctiﬁcando calice Domini, ››
inquit (p. 108) Cyprianus, « offerri aqua sola non potest, quomodo nec vinum solum potest? Nam si
vinum tantum quis offerat, sanguis Christi incipit esse sine nobis. Si vero aqua sit sola, plebs
incipit esse sine Christo. Quod autem utrumque miscetur, tunc sacramentum spiritale et caeleste
perﬁcitur. » Ex his colligit sanguinem Christi esse in calice, quemadmodum ipsa plebs eorum calice
contineri dicitur. Sed adeo manifestum est discrimen, ut mirer hominem eruditum in his cavillationibus
immorari. Quis enim unquam dixit populum recedere cum species immutata; sunt, et alia ejusmodi quae
de Christi sanguine dicta modo retulimus? Quamobrem, cum dicitur plebs esse in calice, manifesta
est ﬁgura quas neminem latere, neminem in erroris periculum conjicere possit. At post Christi verba,
hic est sanguis, etc., quotidie commemorata et inculcata, post quotidianas in sacrificio preces, ut vinum
fiat sanguis Christi, quis figuram suspicari potuisset nihil aliud audiens nisi Christi sanguinem
esse in calice, offerri in calice, et bibi, ac animas nostras corroborare ut sanguinem pro Christo
fundamus?
Sed breviter nobis examinandum quid intersit inter rationes quibus aquam Cyprianus calici infunden-
dam, et ea quibus vinum omnino necessarium esse persuadet. Sic enim et Dominici sanguinis veritas
patebit, et obiter refellentur qui aquam a Cypriano, ut jure divino, non solum ecclesiastico, praescriptam
commendari volunt. S. Martyr evertere statuerat pessimam consuetudinem, quae apud nonnullos obrep~
serat, ut aqua sola in matutino sacrificio offerretur. Quamobrem demonstrat aquam non in Eucharistia,
sed tantum in Baptismo ad proprium sacramenti effectum essentialem esse materiam, et ‹‹ quotiescunque
aqua sola in Scripturis nominatur, Baptisma praedicari, et appellatione aqua: Baptisma signiﬁcatum
semper esse; » at vero in Eucharistia ‹‹ calicem mistum fuisse fquem Dominus obtulit, et vinum
fuisse quod sanguinem suum dixit, eumque docuisse exemplo magisterii sui calicem vini et aquas con-
junctione misceri. » Hinc aquam ad mysticas tantum significationes adhiberi demonstrat: « Aquas nam-
que populos, inquit (p. l08), signiﬁcare in Apocalypsi Scriptura divina declarat dicens : Aqua: quas vidisti,
super quas sedet meretrix illa. populi et turbae et gentes ethnicorum sunt ei linguas. Quod scilicet
perspicimus et in sacramento calicis contineri. Nam, quia nos omnes portabat Christus, qui et peccata
nostra portabat, videmus in aqua populum intelligi, in vino vero ostendi sanguinem Christi. » Hactenus
Cyprianus necessitatem aquae elevat potius quam commendat. Sed tamen postea ait aquam 65-66 solam
offerri non posse « quomodo nec vinum solum potest, » et copulationem et conjunctionem aqua: et vini
sic misceri in calice Domini, « ut commixtio illa non possit ab invicem separari. » Animadvertendum
est Cypriani consilium. Disserens cum hominibus aquam solam adhibentibus, utitur principio quod facile
